---
title: "फिल्म धुरंधर का विवाद | वाजपेयी सरकार vs मनमोहन सिंह सरकार"
excerpt: "धुरंधर फिल्म पर विस्तृत विश्लेषण - क्रिएटिव फ्रीडम या क्रिएटिव बेईमानी? जानिए कैसे फिल्म ने एक सरकार से सारे सवाल पूछे और दूसरी को बचा लिया। समीक्षकों पर हमला, मेजर मोहित शर्मा विवाद, currency plates का दावा और selective questioning का विश्लेषण।"
date: "2025-12-15"
author: "Vikas Singh"
image: "/images/blog/dhurandhar-film-controversy.jpg"
category: "Film Analysis"
tags: ["Dhurandhar", "Film Review", "Political Cinema", "Propaganda Analysis", "Social Psychology", "Media Manipulation", "26/11 Mumbai Attack", "Kandahar Hijack", "Parliament Attack", "Critical Analysis"]
readingTime: "18 min read"
language: "hi"
---

# फिल्म 'धुरंधर' का विवाद | वाजपेयी सरकार vs मनमोहन सिंह सरकार

धुरंधर फिल्म को लेकर ढेर सारे विवाद शुरू से हो रहे हैं। सबसे पहले दिल्ली हाईकोर्ट, फिर फिल्म समीक्षक और आलोचक जब अपने लेख और बयान प्रकाशित करते हैं, तो उन्हें बहुत अपमानजनक तरीके से निशाना बनाया गया।

## फिल्म समीक्षकों पर हमला: जब सवाल पूछना गुनाह बन जाए

सबसे बड़ा मामला यह था कि **अनुपमा चोपड़ा**, जो कई दशकों से फिल्म समीक्षक हैं और वरिष्ठ पत्रकार भी रही हैं, उन्हें बहुत ही गंदे अपशब्द और **सामूहिक बलात्कार करने, पूरे परिवार को जान से मारने की धमकी** दी गई। लगभग हर पत्रकार और समीक्षक को मां-बहन की गालियां और बेहद घिनौनी टिप्पणियों का सामना करना पड़ा।

सबको "पाकिस्तानी" और "आतंकवादी समर्थक" बताया जा रहा है। न्यूज़ टीवी पर भी जो बहस चल रही है, वो भी सही बातों पर चर्चा न करके आतंकवाद, पाकिस्तान, मुसलमान के इर्द-गिर्द घूम रही है, जबकि समीक्षकों ने आलोचना किसी और बात को लेकर की थी।

**मनोवैज्ञानिक हथकंडा बहुत सरल है** - असहमति को राष्ट्रद्रोह से जोड़ दो, ताकि लोग सवाल पूछने से पहले सौ बार सोचें। यही **डिस्कोर्स पोलिसिंग** (discourse policing) है - एक ऐसा वातावरण बनाओ जहां सवाल पूछना ही अपराध लगे।

## शहीद सैनिक के साथ पहली बेईमानी

फिल्म में झूठ और प्रोपेगेंडा होने का मुझे पता नहीं, पर **क्रिएटिव फ्रीडम के नाम पर क्रिएटिव बेईमानी जरूर की गई है**। एक पार्टी को खूब निशाना बनाया गया, एक पार्टी को बहुत अच्छा दिखाया गया। समीक्षक भी यही कह रहे थे, तो पूरा ट्रोल सिस्टम उनके पीछे लगा दिया गया।

**पहली बेईमानी** खुद इस फिल्म के हीरो के किरदार - शहीद फौजी - से की गई। मेजर मोहित शर्मा जी के माता-पिता दिल्ली हाईकोर्ट गए। वहां उन्होंने कहा कि "फिल्म के ट्रेलर में हीरो का किरदार ठीक उनके बेटे जैसा है। जब मेजर साहब ने एक कश्मीरी मुस्लिम बनकर आतंकवादियों के गुट में शामिल होने के लिए अंडरकवर मिशन पर गए थे, तब उन्होंने ऐसे ही बाल-दाढ़ी बढ़ाई थी।"

उनके भाई ने हिंदुस्तान टाइम्स से बात करते हुए कहा - "हमें फिल्म के मुनाफे में से एक रुपया भी नहीं चाहिए, बस अगर मेरे भाई से प्रेरित होकर कुछ बना रहे हैं, तो फिल्म में कहीं उनका नाम भी लिख दीजिए।"

हर तरफ न्यूज़ और social media में यही खबर थी। Instagram influencers और YouTubers ने ढेर सारे वीडियो बना दिए। **तब पूरी फिल्म टीम में से किसी एक ने भी कुछ नहीं बोला और खूब प्रचार कर रहे थे।** संभवतः यह सारा खेल advertising agency द्वारा पैसा देकर करवाया गया हो - बिल्कुल targeted campaign की तरह।

लेकिन जब अदालत में मामला गया, तो निर्देशक **आदित्य धर** (जो इस फिल्म के लेखक और निर्माता भी हैं) ने तुरंत Twitter/X पर आधिकारिक बयान जारी कर दिया - "यह मेजर मोहित शर्मा के जीवन पर आधारित नहीं है।"

**एक झटके में सारी जिम्मेदारी से पल्ला झाड़ लिया।** यह **cognitive dissonance marketing** का perfect example है।

## फिल्म की दोहरी पहचान: Fiction या Documentary?

फिल्म में शुरुआत में साफ-साफ लिखा है: **"यह फिल्म काल्पनिक घटनाओं पर आधारित है। किसी भी व्यक्ति, वस्तु, घटना, समूह से इसका कोई संबंध नहीं है।"**

लेकिन जब हम फिल्म देखते हैं, तो कई जगह यह एक documentary की तरह दिखती है। **यह narrative ambiguity जानबूझकर बनाई गई है** - दर्शक को विश्वास दिलाना कि वे "सच्ची घटनाएं" देख रहे हैं, लेकिन कानूनी सुरक्षा के लिए "fiction" का लेबल लगा देना।

फिल्म में केवल चार घटनाएं हैं जहां आपत्ति दर्ज कराई गई है। तीन तो हम सबको पता हैं - WhatsApp और टीवी न्यूज़ पर हजारों बार बहस होती है। **चौथी घटना बहुत आपत्तिजनक है**, और इसी के लिए अरब और खाड़ी देशों ने इस फिल्म पर बैन लगाया है।

## 26/11 मुंबई हमला: Truth Anchoring का खेल

फिल्म में 26/11 मुंबई हमला दिखाया गया है। कसाब और उनके साथी कैसे पाकिस्तान से आए, यह सब दिखाया गया। फिर **फिल्म को बीच में रोककर असली voice recording सुनाई जाती है** जो उस समय खुफिया विभाग ने trace करके record किया था।

**यहां बहुत चालाक psychological technique है** - असली recording डालकर दर्शक के दिमाग में बिठा दो कि "यह सब सच है।" फिर जो भी काल्पनिक scenes आएंगे, दर्शक उन्हें भी सच मान लेगा। इसे कहते हैं **truth anchoring**।

इसके बाद दिखाया गया कि पाकिस्तान में बैठे आतंकी TV पर यह सब देख रहे हैं, **"अल्लाह हु अकबर" के नारे लगा रहे हैं**। यहां तक dialogue है - "देखो यह सरकार कैसे अमेरिका के आगे गिड़गिड़ाकर मदद की भीख मांग रही है।" (मनमोहन सिंह की सरकार की ओर साफ इशारा।)

यहां दिखाया जा रहा है कि पूरा intelligence सो रहा था, सरकार को देश की कोई फिक्र नहीं थी।

और एक **वाहियात dialogue** - **"2 October को छुट्टी थी, इसलिए खुफिया जानकारी miss हो गई।"** (महात्मा गांधी को व्यर्थ में निशाना बनाया गया।)

**आदित्य धर का तर्क अजीब है** - 2 October से 26 November के बीच तो **55 दिन** थे। तो क्या 55 दिन तक सरकारी दफ्तर बंद पड़े थे? **यही क्रिएटिव बेईमानी है जिसे क्रिएटिव फ्रीडम के नाम पर किया गया है।**

## कंधार हाईजैक 1999: देशभक्ति से असफलता छिपाना

फिल्म के शुरू में हमारे **देसी जेम्स बॉन्ड** (आर माधवन) को दिखाया गया है।

**कंधार हाईजैक (दिसंबर 1999):** IC-814 का अपहरण कर लिया गया था। जहाज को अमृतसर, लाहौर, दुबई होते हुए अफगानिस्तान के कंधार में उतारा गया, जहां उस समय **तालिबान की सरकार** थी।

(वही तालिबान जो 2021 में फिर से सत्ता में आया है, **जिसे अभी की सरकार लाल कालीन बिछाकर स्वागत करती है**। आंखों से लाल laser चलाने वाले मंत्री जी गले मिल रहे हैं, हाथ मिला रहे हैं, खूब सारे gift और आर्थिक मदद भी कर रहे हैं। **लेकिन फिल्म में यह दिखाना भूल गए।**)

यह घटना शर्म की बात थी। पर यहां **देशभक्ति का scene जोड़कर** मामला समेट दिया गया। देसी जेम्स बॉन्ड flight में जाकर "भारत माता की जय" तीन बार बोलते हैं। **मन में उठने वाले प्रश्न को देशभक्ति की भावनाओं में दफन कर दिया गया।**

उस समय के विदेश मंत्री और जेम्स बॉन्ड खुद **3 आतंकवादियों को तालिबान को सौंपकर** आ गए। इस scene में नाकामी की जगह **बहादुरी वाले background sound** के साथ दिखाया गया। (Background music एक scene के पूरे अर्थ की दिशा बदल देता है - **auditory conditioning**।)

### सच्चाई: मौलाना मसूद अजहर

तालिबान ने वाजपेयी सरकार पर दबाव बनाकर **3 खतरनाक आतंकवादी** छुड़वा लिए। उनमें से सबसे खतरनाक था **मौलाना मसूद अजहर (जैश-ए-मोहम्मद)** जिसे हम आज तक भुगत रहे हैं:

- **दिसंबर 2001** - संसद भवन पर हमला
- **जनवरी 2016** - पठानकोट airbase पर हमला
- **सितंबर 2016** - उरी में 19 सैनिक शहीद
- **फरवरी 2019** - पुलवामा में 40 सैनिक शहीद
- **अप्रैल 2025** - पहलगाम में 26 पर्यटक मारे गए
- **नवंबर 2025** - दिल्ली लाल किले के पास 15 मारे गए, 20 अपाहिज

**लेकिन फिल्म में इन सबके बारे में एक शब्द नहीं है।** क्योंकि यह सब 1999 की वाजपेयी सरकार की जिम्मेदारी बनती है।

## संसद हमला 2001: Selective Questioning

**दिसंबर 2001** - संसद भवन पर हमला। यहां भी जेम्स बॉन्ड पहुंच जाते हैं, पूरा माहौल emotional हो जाता है। दिखाया जाता है एक महिला पुलिसकर्मी जो एक मां भी है (**जिसके बच्चे की रोने की आवाज़ background में सुनाई देती है**)। उसकी गर्दन में गोली लगी है, चेहरा वीभत्स दिख रहा है।

**यहां भी मन में उठने वाले प्रश्न भावनाओं में मिटा दिए गए।**

**तो तीनों scenes का आकलन:**

**मनमोहन सिंह की सरकार से** - दुनिया के सारे सवाल पूछ लिए, काल्पनिक dialogues लिख दिए, महात्मा गांधी को भी लपेट दिया।

**वाजपेयी की सरकार में** - वो सारे सवाल भूल गए:
- देश की राजधानी में 5 आतंकी कैसे घुसे?
- संसद के अंदर कैसे पहुंचे?
- VIP pass कहां से मिला?
- लाल बत्ती वाली Ambassador car कहां से आई?
- 3 आतंकियों को छोड़ने के बाद भी खुफिया विभाग क्या कर रहा था?
- इस हमले के बाद क्या जवाबी कार्रवाई की?

**यह सब लेखक भूल गया।**

## 26/11 के Heroes को भूल जाना

लेखक ने 26/11 की documentary दिखा दी, लेकिन **18 शहीद सुरक्षाकर्मियों** को दिखाना भूल गया।

**तुकाराम ओंबले** - जो निहत्थे थे, कसाब की AK-47 का barrel पकड़ लिया। **Point-blank पर 40 गोलियां खाने के बाद भी** कसाब को काबू में रखा। एकमात्र आतंकी जिंदा पकड़ा गया।

**लेखक यह भी लिखना जरूरी नहीं समझा** क्योंकि फिल्म में तो **Rahman Dakait (Akshay Khanna द्वारा शानदार अभिनय)** का जलवा दिखाना था, जो TV news देखकर "अल्लाह हु अकबर" चिल्ला रहा था। **Akshay Khanna ने Rahman Dakait का किरदार इतने धमाकेदार तरीके से किया कि पूरा internet उनकी तारीफ से भर गया - सबसे ज्यादा उन्हीं को फिल्म में तारीफ मिली।**

शायद लेखक ओंबले को भारत का सिपाही न समझकर कांग्रेस का समझ रहा होगा। खैर, लेखक की मर्जी। देशभक्त हैं और कुर्सी पर बैठे लोगों के चहेते भी हैं।

**आप भी इस बारे में कभी मत पूछना**, नहीं तो शहीद जवानों का अपमान होगा और आप देशद्रोही माने जाएंगे। हां, लेकिन **मनमोहन सिंह के लिए सब कुछ पूछ सकते हैं** - किसी का अपमान नहीं माना जाएगा।

## सबसे विवादास्पद: Currency Plates

और अंत में वो बात जो शायद WhatsApp पर भी नहीं पढ़ी।

जेम्स बॉन्ड बताते हैं कि नकली नोट भर-भरकर आ रहे हैं। Pakistan की ISI छपवा रही है। और **currency plates हमारे एक मंत्री के बेटे ने पाकिस्तान के हवाला दलाल को Dubai में दिए।**

2007 का समय दिखाया है। यहां उस समय के वित्त मंत्री और उनके बेटे की ओर **सिर्फ इशारा किया गया है - नाम और timing बताकर**। चेहरा directly नहीं दिखाया, **पर पता तो सबको लग ही गया है।**

**फिल्म में दिखाया:**
- मंत्री और बेटा London से Dubai private jet से जाते हैं
- Pakistan के हवाला दलाल को currency plates देते हैं
- Dubai के अधिकारी भी शामिल हैं (इसलिए Dubai ने ban किया)

**Currency और finance का बहुत सख्त protocol होता है।** ऐसे delivery नहीं होती। उस देश से हमारे देश तक **50 से अधिक protocols** होते हैं।

फिल्म में कहा गया कि वही company Pakistan को भी technology देती थी। पर यह **212 साल पुरानी company है जो 140 देशों को services देती है**। खैर, क्रिएटिव फ्रीडम है।

**मेरा एक सवाल** - 2004 से पहले भी नकली नोट की समस्या थी, तब कौन सा मंत्री plates देने जाता था? और **notebandi (2016) के बाद एक साल तो सब खत्म हो गया, फिर से नकली नोट आने लगे। अभी भी आते हैं।** Pakistan तो छाप ही रहा है। अब तो नए नोट हैं, **इनके plates कौन दे गया?** यह भी बता दो।

Instagram और YouTube पर हर कोई परम ज्ञानी बन गया है। RAW, IB का सारा secret पता चल गया, और 2007 का वित्त मंत्री ही Al-Qaeda और ISI चला रहा था।

## फिल्म के किरदार: नकली नाम, पर इशारे साफ

**एक दिलचस्प बात** - India में characters के नाम बदल दिए (वो भी मिलते-जुलते), timing और context से सबको पता लग जाता है। **Pakistan में तो सभी के असली नाम** - Bhutto, Zardari, Rahman, SP Chaudhary, party names, elections, सब।

Pakistan के लिए सब सच दिखा दो, India के लिए थोड़ा घुमा-फिराकर? **यह भी बेईमानी है।**

## Selective Enforcement: Arvind Mayaram का केस

जेम्स बॉन्ड को सब पता था, और 2007 में dialogue है - "सभी अधिकारी आतंकियों से मिले हुए हैं, और **एक दिन ऐसी सरकार आएगी जो देश का सोचेगी**।"

फिर 2014 में **सच्चे देशभक्तों की सरकार** बनी। 1192 के बाद 800 साल बाद असली हिंदू दिल्ली की कुर्सी पर बैठा। (वाजपेयी जी कौन थे फिर? खैर, कौन असली हिंदू कौन नकली, सब वही तय करते हैं।)

**जेम्स बॉन्ड (2005 में retired)** को वापस बुलाया, **सबसे बड़ी कुर्सी पर बिठा दिया।** (फिल्म में इन्हें सबसे महत्वपूर्ण दिखाया - सारी कहानी इन्हीं के इर्द-गिर्द।)

**लेकिन वो भूल गए** - जिस company पर currency plates का आरोप था, **उसका contract रद्द नहीं किया।** **डेढ़ साल से अधिक** वही company काम करती रही। खैर, याददाश्त कभी-कभी कमजोर हो जाती है।

फिर जेम्स बॉन्ड **आज तक कुर्सी पर बैठे हैं।** उनके कार्यकाल में:
- पठानकोट, उरी, पुलवामा, पहलगाम, लाल किला हमले
- **मणिपुर ढाई साल तक जलता रहा**
- Ladakh की स्थिति नाजुक
- **1000 से ऊपर दंगे** (इतने दंगे कभी नहीं देखे थे)
- हर त्योहार पर दंगा routine बन गया

### Arvind Mayaram को पकड़ना भूल गए

**जेम्स बॉन्ड Arvind Mayaram को पकड़वाना भूल गए।** उन्हें बरसों बाद याद आया - **जब Mayaram 2023 में Bharat Jodo Yatra में शामिल हुए।** तुरंत बाद याद आया कि इसने बहुत साल पहले आतंकवादियों की मदद की थी।

Mayaram वित्त मंत्रालय में थे। फिर CBI ने दबाव डाला - **उस मंत्री का नाम बोलो, तुझे छोड़ देंगे।**

**मुझे डर है** कि कहीं Mayaram और मंत्री का बेटा **"देशभक्त पार्टी" join कर लें** (जैसे 80% गद्दार पुरानी party से आकर शुद्ध हो गए), तो **जेम्स बॉन्ड फिर किसको पकड़वाएंगे?**

## IIT-IIM Lectures और Irony

जेम्स बॉन्ड IIT, IIM में जाकर देशभक्ति का ज्ञान देते हैं। बच्चों से कहते हैं - "पैसों के लिए देश मत छोड़ो। यहीं रहो, देश सेवा करो।"

**नमन है जेम्स बॉन्ड को** - **उनका बेटा भारत का नागरिक नहीं है**, विदेश में businessman है। 2017 में पता चला - **Pakistani business partner के साथ काम कर रहा है।**

**यह है irony की पराकाष्ठा।**

## Censor Board की दोहरी नीति

**अभी की सरकार ने जानबूझकर** झटके में censor board से pass करवा दिया। इतना विवादित होने के बाद भी **एक cut नहीं**, एकदम pass।

वरना:
- Heroine की नारंगी bikini पर film बंद हो गई (orange और saffron में फर्क समझ नहीं आया)
- **"मन की बात मत कर, काम की बात कर"** dialogue पर film रुक गई
- छोटी-मोटी गलतियों पर cuts की मांग

**इस film को green signal।**

## निष्कर्ष: Cinema या Campaign?

फिल्म में **न पूरा सच, न पूरी काल्पनिक**। लेखक ने सच्ची घटनाओं के साथ कल्पना से राजनीतिक द्वेष में scenes लिखे।

भारत के वित्तमंत्री को Pakistan के हवाला दलाल को Dubai में मिलते दिखाना - **देश का अपमान है।**

पहले भी नेता भ्रष्ट दिखाए जाते थे, **पर नाम, चेहरे, party, साल - सब काल्पनिक रखते थे।** यहां सच में कल्पना जोड़कर दिखाया - **सीधे राजनीतिक।**

दुनिया में भारत का सम्मान **2014 से नहीं, शुरू से ही** रहा है। जिनको लगता है कि असली आजादी 2014 के बाद मिली, उन्हें दंडवत प्रणाम। **Internet पर देखिए - पूरी दुनिया में भारत से नफरत पिछले 5-6 सालों में कितनी बढ़ी है।**

**नमन है फिल्म बनाने वालों को** - शहीद सैनिकों के नाम पर छप्पर फाड़ पैसा कमाएं, सरकार से भरपूर फायदा लें। गांधी, नेहरू को गाली देते रहें, गद्दार साबित करते रहें।

**यह film नहीं, political campaign है** जिसे cinema के माध्यम से चलाया जा रहा है।

**सबसे खतरनाक** - **अगर आप यह film नहीं देखते, तो आप "गद्दार" हैं।** यही है discourse की हत्या। असहमति को देशद्रोह बनाने की कोशिश।

**जय हिंद।**
