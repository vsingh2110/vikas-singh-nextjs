धुरंधर फिल्म को लेकर ढेर सारे विवाद शुरू से हो रहे हैं, सबसे पहले दिल्ली हाईकोर्ट फिर फिल्म समीक्षक एवं आलोचक के लेख और बयान छपने पर उनको बहुत अपमानजनक तरीके से निशाना बनाया गया। सबसे बड़ा मामला ये था कि अनुपमा चोपड़ा जो कई दशकों से फिल्म समीक्षक हैं और वरिष्ठ पत्रकार भी रहीं है, उनको बहुत ही गंदे अपशब्द और सामूहिक बलात्कार करने, पूरे परिवार को जान से मारने की धमकी दिए गए। और लगभग हर पत्रकार और समीक्षक को मां बहन और बेहद गंदी टिप्पणियों का सामना करना पड़ा।

सबको पाकिस्तानी और आतंकवादी समर्थक बताया जा रहा है।
न्यूज टीवी पर भी जो अभी बहस चल रही है वो भी सही बातों पर चर्चा ना करके आतंकवादी पाकिस्तान, मुसलमान के इर्द गिर्द घूम रही है जबकि समीक्षकों ने आलोचना किसी और बात को लेकर की थी


फिल्म में झूठ और प्रोपेगंडा होने का मुझे पता नहीं, पर फिल्म में क्रिएटिव फ्रीडम के नाम पर क्रिएटिव बेइमानी जरूर की गई है। और राजनीतिक रूप से भी एक पार्टी को खूब निशाना बनाया गया है एक पार्टी को बहुत अच्छा दिखाया गया है।और समीक्षक भी यही कह रहे थे, जिनके लिए पूरा ट्रोल सिस्टम उनके पीछे लगा दिया गया।

इससे पहले कि फिल्म की बात की जाए उससे पहले फिल्म रिलीज होने से पहले के विवाद के बारे में बात करते हैं।।
पहली बेइमानी खुद इस फिल्म के हीरो के किरदार शहीद फौजी से की गई।
मेजर मोहित शर्मा जी के माता पिता दिल्ली हाईकोर्ट गए वहां।
वहां उन्होंने कहा कि "फिल्म के ट्रेलर में हीरो का किरदार ठीक उनके बेटे जैसा है, जब मेजर साहब ने एक कश्मीरी मुस्लिम बनकर आतंकवादियों के गुट में शामिल होने गए थे, तब उन्होंने ऐसे ही बाल दाढ़ी बढ़ाई थी, और इस फिल्म में भी काफी कुछ ऐसा ही दिखाया है। परिवार बस यह जानना चाहता है कि उनसे एक बार भी कभी नहीं चर्चा की गई ।"

उनके भाई ने हिंदुस्तान टाइम्स अखबार से बात करते हुए कहा कि "उनके परिवार को फिल्म में उनके भाई के किरदार के लिए और ना ही मुनाफे में से एक रुपए भी नहीं चाहिए, बस अगर मेरे भाई से प्रेरित होकर वो कुछ कर रहे हैं तो फिल्म के किसी कोने में उनका नाम भी लिखना चाहिए।"

हर तरफ न्यूज और social media में यही ख़बर आ रही थी, instagram influences, youtubers ने बहुतेरे वीडियो बना दिए। तब पूरी फिल्म में से किसी एक ने भी कुछ नहीं बोला और खूब प्रचार कर रहे थे, और ये news भी शुरू में कहां से आई पता नहीं। संभवतः ये सारा खेल advertising agency ke द्वारा पैसा देकर करवाया गया हो, बिल्कुल एक ट्रेगेटेड कैंपेन के जैसे। 

लेकिन जब अदालत में मामला गया तो फिल्म के निर्देशक आदित्य धर ने तुरंत ही ट्वीटर/x पर लिखकर आधिकारिक बयान जारी कर दिया कि ये मेजर मोहित शर्मा के जीवन पर आधारित नहीं है। आदित्य धर ही इस फिल्म के लेखक और निर्माता भी हैं। इसमें पैसे का बहुत बड़ा खेल है, और इसी कारण एक शहीद सैनिक के नाम का सहारा लेकर बेइमानी से फिल्म बनाई जा गई, किसी advertising agency को पैसे देकर हर तरफ यही कहानी फैलाई गई।

मेजर साहब का नाम उनकी मजबूरी भी थी क्योंकि जो उनको फिल्म में दिखाना था उसमें ढेर सारी काल्पनिक कहानी और गलत तर्क देने थे जिसके बारे में हम आगे बात करेंगे। और नाम लेने पर बहुत बड़े मुकदमे जरूर होते उनपर।

चलिए अब फिल्म पर बात करते हैं।

फिल्म में शुरुआत में साफ साफ वही लिखा गया है जो लगभग हर फिल्म की शुरुआत में लिखा होता है, "यह फिल्म काल्पनिक घटनाओं पर आधारित है ::किसी भी व्यक्ति, वस्तु, घटना, समूह इत्यादि से इसका कोई संबंध नहीं है, अगर ऐसा लगता हो तो ये केवल संयोग मात्र है।"

लेकिन जब हम फिल्म देखते हैं तो फिल्म कई जगह एक documentray या प्रेजेंटेशन की तरह दिखाई देती है। फिल्म का ज्यादातर हिस्सा काल्पनिक कहानी है जहां ये action फिल्म लगती है, लेकिन कुछ जगहों पर ये फिल्म बिलकुल एकदम documentary की तरह दिखाई जाती है।

फिल्म में केवल चार घटनाएं हैं जहां आपत्ति दर्ज कराई गई है। 
3 तो हम सबको पता है, whatsapp पर और टीवी न्यूज पर हजारों बार इन पर बहस होती रहती है।
चौथी घटना बहुत ही आपत्तिजनक है, और इसी के लिए अरब और खाड़ी देशों ने इस फिल्म पर बैन लगाया है। 
इससे पहले भी बहुत सारी फिल्में जिनमें भारत पाकिस्तान की दुश्मनी, आतंकवाद दिखाया गया है, पाकिस्तान तो इस तरह की लगभग सारी फिल्मों को बैन करता है। पर अरब, अमीरात और खाड़ी देश कभी कभार ही पाकिस्तान आतंकवाद पर बनी फिल्म को बैन करता है। दुबई में तो भारतीयों फिल्मों की लोकप्रियता बहुत है। वहां की तो कुल आबादी में से 35% लोग भारत के ही रहते हैं।

फिल्म के पिछले हिस्से से शुरू करते हैं

26/11/2008
फिल्म में 
26/11 मुंबई हमला दिखाया गया है।
कसाब और उनके साथी कैसे पाकिस्तान से समुद्र के रास्ते नाव पर बैठ कर जाने वाले हैं, और क्या क्या तैयारी की है आतंकियों ने। हमला होने की घटना दिखाई गई है, और फिल्म को बीच में रोककर कुछ समय तक एक असली voice recording सुनाई जाती है जो उस समय खुफिया विभाग ट्रेस करके रिकॉर्ड किया था, पाकिस्तान से आतंकी हैंडलर्स सेटेलाइट फोन से अजमल कसाब और उनके साथियों को जानकारी दे रहे थे।फिर ये दिखाया गया है कि उसी समय TV पर आतंकी ये सब देख रहे होते हैं, और अल्लाह हु अकबर के नारे लगाते हैं, और भारत का खूब मजाक उड़ाते हैं, सरकार को डरपोक और कमजोर बताते हैं(मनमोहन सिंह की कांग्रेस सरकार की ओर इशारा था फिल्म के लेखक का) , ये तक कहते है कि देखो ये सरकार कैसे दुनिया और अमरीका के आगे गिड़गिड़ा कर मदद की भीख मांग रहा है। (बिल्कुल वैसा ही जैसा व्हाट्सएप और टीवी न्यूज पर दिखाते हैं) 

यहाँ दिखाया जा रहा है कि कैसे पूरा इंटेलिजेंस सो रहा था, खुफिया तंत्र फेल थे, सब लापरवाह थे, सरकार को देश की कोई फिक्र नहीं थी।
और एक वाहियात डायलॉग किसका कोई सिर पैर नहीं था कि "2 October को छुट्टी थी, इसलिए खुफिया जानकारी छुट्टी की वजह से मिस हो गई, और रणवीर सिंह बहुत ही गुस्सा हो जाता है, (ये एक काल्पनिक घटना लिखी गई है फिल्म में और साफ साफ महात्मा गांधी को व्यर्थ में निशाना बनाया गया है, आदित्य धर तर्क अजीब है, 2 October से हमले वाले दिन 26 नवंबर के बीच तो 55 दिन थे तो क्या 55 दिन तक सरकारी दफ्तर बंद पड़े थे- यही क्रिएटिव बेइमानी है जिसे क्रिएटिव फ्रीडम के नाम पर किया गया है।) 
फिल्म के इस भाग में फिल्म को बहुत ही धीमा कर दिया गया है मानो कि हम डिस्कवरी चैनल पर कोई डॉक्यूमेंट्री देख रहे हैं।
एक सच्ची घटना के साथ काल्पनिक डायलॉग और सीन जोड़कर लेखक ने भरपूर क्रिएटिव बेइमानी की है।


खैर अब फिल्म के शुरू के कुछ हिस्सों के बारे में बात करते हैं। शुरू में यहां हमारे देसी जेम्स बॉन्ड को दिखाया गया है, आर माधवन के कपड़े शक्ल सूरत बाल, सब देसी जेम्स बॉन्ड की तरह है, 
कंधार हाईजैक दिसंबर 1999: पहली घटना तब की है जब हमारे देश के नागरिकों का हवाई जहाज (IC-814 ल, सरकारी एयरलाइंस चलती थी पहले जो बाद में air india के साथ एक कंपनी बना दी गई) जहाज सहित अपहरण कर लिया गया था, हवाई जहाज को अमृतसर, लाहौर दुबई होते हुए अफगानिस्तान के कंधार में उतारा गया और उस समय वहां तालिबान की सरकार हुआ करती थी (वही तालिबान जो 2021 में 20 साल बाद फिर से सत्ता ने आई है, जिसे अभी की सरकार लाल कालीन बिछा कर स्वागत करती है, और आंखों से लाल लेजर चलाने मंत्री जी गले मिल रहे हैं, हाथ मिला रहे हैं, खूब सारे गिफ्ट और आर्थिक मदद भी कर रहे हैं)
ये घटना कोई बहुत गर्व की बात नहीं है और इसके लिए पूरे विश्व में भारत को शर्मसार होना पड़ा। पर यहां इस घटना में देशभक्ति का सीन जोड़कर मामला समेट दिया गया है, देसी जेम्स बॉन्ड यहां फ्लाइट में जाकर भारत माता की जय पूरे जोश में बोलते हैं तीन बार और इस सीन को देखकर मन में उठने वाले सम्भाविक प्रश्न को देशभक्ति की भावनाओं में हटा दिया है लेखक ने।।।। और उस समय के विदेश मंत्री और देसी जेम्स बॉन्ड खुद अपने साथ 3 आतंकवादियों को तालिबान को सौंपकर आ गए। और इस सीन में नाकामी की जगह बहादुरी और वीरता वाले बैकग्राउंड साउंड के साथ दिखाया गया है, (हैम सब जानते हैं कि बैकग्राउंड के म्यूजिक जैसे खुश, दुख , प्रेम आदि एक सीन के पूरे अर्थ की दिशा को इधर से उधर कर देते है) खैर ये डायरेक्टर लेखक (दोनों ही आदित्य धर है) की मर्जी है कि वो क्रिएटिव फ्रीडम(रचनात्मक स्वतंत्रता) के नाम पर कितनी बेइमानी करता है और फिल्म सेंसर बोर्ड की कितनी मेहरबानी होती उस पर।

आगे जो हकीकत ने हुआ था वो तो हम सब जानते ही हैं
तो उस समय तालिबान ने उन आतंकियों की खूब मदद की और अटल बिहारी वाजपेई सरकार पर दवाब बनाकर, हवाई यात्रियों को छोड़ने के लिया फिरौती में भारत में बंद 3 खतरनाक आतंकवादी छुड़वा लिए। उनमें से सबसे खतरनाक साबित हुआ मौलाना मसूद अजहर(जैश ए मोहम्मद) जिसको हम आजतक भुगत रहे हैं। जिसने छूटने के 2 साल बाद ही दिसंबर 2001 में संसद भवन पर हमला करवाया, ये एक बहुत बड़ा हमला था देश की आत्मा पर।
जनवरी 2016 में पठानकोट वायु सेन के एयरबेस पर हमला करवाया सीधे देश की सेना को पहली बड़ी चुनौती 
सितम्बर 2016 में कश्मीर के उरी में स्थित भारतीय थल सेना के मुख्यालय पर हमला करवाया जिसमें 19 सैनिक वीरगति को प्राप्त हुए।

फरवरी 2019 में कश्मीर के पुलवामा में CRPF के काफिले पर फिदायीन हमला करवाया जिसमें 40 सैनिक वीरगति प्राप्त हुए।
अप्रैल 2025 में कश्मीर के पहलगाम में घूमने आए सैलानियों में से सिर्फ पुरुष को चुन चुन का मारा और 26 बेगुनाहों की जान गई
अभी पिछले महीने नवंबर 2025 में फरीदाबाद के मेडिकल कॉलेज के डॉक्टरों का बहुत बड़ा प्लान था पूरे देश को दहलाने का लेकिन एक गलती की वजह से वो पकड़ में आ गए, लेकिन एक या दो भाग गए और जो थोड़ा बहुत विस्फोटक था उनके पास दिल्ली के लाल किले के पास ट्रैफिक के बीच में फिदायीन होकर 15 लोग को मारा और 20 के आस पास लोग अपाहिज हो गए।।
ये तो वो बड़े हमले थे जो सीधे सीधे जैश ए मोहम्मद ने किए। इसके अलावा और भी बहुत से होने वाले आतंकी गतिविधि, आया दिन सेना से मुठभेड़ होती रहती है आतंकियों की उनके पीछे भी जैश ए मोहम्मद के हाथ होने के प्रमाण मिले हैं, 


दिसम्बर 2001
अगला सीन संसद भवन पर हमला, यहां भी देसी जेम्स बॉन्ड बहुच जाते हैं और पूरा माहौल इमोशनल हो जाता है, दिखाया जाता है एक महिला पुलिसकर्मी जो एक मां भी है जिसका बच्चा रोता होगा। कैसे उसकी पूरी गर्दन गोली लगाकर फट गई है और उसका चेहरा बहुत ही वीभत्स दिखा रहा है, आंखे खुली है और अब उसके प्राण निकलने वाले हैं। लेखक यहां उन सभी सुरक्षाकर्मियों जवानों की बहादुरी और प्राण नौछावर , समर्पण को दिखा रहे हैं, जेम्स बॉन्ड को बहुत ही गमगीन दिखा रहे हैं और यह भी मन में उठने वाले प्रश्न भावनाओं में मिटा दिए गए हैं।

तो इन तीनों सीन का आकलन करने पर यही प्रतीत होता है कि लेखक ने मनमोहन सिंह की सरकार से ने दुनिया के सारे सवाल पूछ लिए, वो सब भी डायलॉग लिख दिए जो बिल्कुल काल्पनिक है 2 अक्टूबर की छुट्टी और महात्मा गांधी को भी लपेट दिया।

बाजपाई जी की सरकार में वो सारे सवाल पूछना भूल गए, कि देश की राजधानी में कैसे घुस गए 5 आतंकी, और संसद के अन्दर तक कैसे पहुंच गए, संसद का vip pass कहां से मिला , लाल बत्ती वाली एंबेसडर कार कहां से आई? खुफिया तंत्र कहा सो रहा था, कही से इंटेल इनपुट आई थी या नहीं, जबकि हाल ही में 3 आतंकियों को छोड़ गया था उसके बाद भी देश का खुफिया विभाग क्या कर रहा था। ये सब लेखक भूल गया लिखना। 
लेखक ने भी नहीं लिखा कि इस हमले के बाद सरकार ने क्या जवाबी कार्रवाई की , कुछ किया भी या नहीं।? 

हवाई जहाज भारत सरकार की सरकारी एयरलाइंस की थी, तो यहां किसी की जिम्मेदारी थी या नहीं, कौन सा तंत्र फेल हो गया था, लेखक सब कुछ पूछना भूल गया।   

लेखन ने 26/11 की डॉक्यूमेंट्री दिखा दी लेकिन ये दिखाना भूल गया कि 18 लोग बहादुरी का परिचय देते हुए शहीद हुए। 
चलो कम से कम तुकाराम ओंबले को ही दिखा देते , जो निहत्थे थे और अजमल कसाब को पकड़ने के लिए उसकी AK-47, के बैरल को पकड़ लिया और 40 गोली point ब्लैंक range पर लगने पर भी कसाब को काबू करके रखा और एकमात्र आतंकी जिंदा पकड़ा गया, लेखक ये भी लिखना जरूरी भी समझा क्योंकि रहमान डकैत का जलवा जो जिखना था, वहां वो टीवी न्यूज देखकर अल्लाह हु अकबर जो चिल्ला रहा था, और शायद लेखक उन्हें भारत का सिपाही ना समझकर कांग्रेस का समझ रहा होगा। खैर लेखक की मर्जी , देशभक्त है और कुर्सी पर बैठे लोगों का चहेता भी है आजकल।


आप भी इस बारे में कभी मत पूछना या सोचना तक भी नहीं, नहीं तो ये शहीद हुए जवानों का अपमान होगा, देश का अपमान होगा और आप देशद्रोही माने जाएंगे। हा लेकिन आप सारे सवाल जो व्हाट्सएप पर आते हैं मनमोहन सिंह के लिए सब कुछ पूछ सकते हैं, किसी का कोई अपमान नहीं माना जाएगा।



नकली नोट बनाने के सांचे ( currency plates)
और अंत में वो बात जो शायद whatsapp पर भी नहीं पढ़ी आपने।
देसी जेम्स बॉन्ड बताते हैं कि देश में नकली नोट भर भर के आ रहे हैं, जो पाकिस्तानी में ISI छपवा रहा है और गुप्त सूत्रों से पता चला हैं कि उन्हें छापने के जो सांचे (करेंसी प्लेट्स) चाहिए वो हमारे देश के एक मंत्री उनके बेटे ने खुद पाकिस्तान के एक हवाला दलाल को दुबई में बुलाकर दिया है। 2007 का समय दिखा रहा है लेखक, यहां उस समय के वित्त मंत्री और उनके बेटे की ओर इशारा कर रहा है, जेम्स बॉन्ड कह रहा है कि मंत्री और उसका बेटा करेंसी प्लेट्स की delivery लेने खुद लेने जाते हैं(जैसे हम tshirt और जूते लेने चले जाते हैं) , और वहा लन्दन में दोनों विमान खराब होने का बहाना करके अपने प्राइवेट जेट से दुबई जाते हैं और पाकिस्तान के एक साधारण हवाला दलाल को करेंसी प्लेट्स देकर आ जाए हैं, वहा दुबई के अधिकारी भी सबसे मिले होते हैं, (इसलिए दुबई ने इसे बैन कर दिया, आतंकवाद और मुसलमान की इतनी फिल्म आई है इतने सालों में बाकी को तो बैन नहीं किया) लेखक को सामान्य ज्ञान है की भी पता नहीं , करेंसी और वित्त से जुड़े काम इन सब काम का बहुत सख्त प्रोटोकोल होता है। ऐसे ही डिलीवरी नहीं ले लेता कोई, एक भी बल्कि उस देश से हमारे देश तक आने में 50 बार से अधिक प्रोटोकॉल और हर तरफ सख्त निगरानी रहती है।

फिल्म में ये भी दिखाया गया गया है कि उसी कंपनी को काम दिया गया जो पाकिस्तान के लिया भी नोट छापने से जुड़ी टेक्नोलॉजी देती है। मगर ये बताना भूल गए कि वो 212 साल पुरानी दुनिया कंपनी है जो 140 देशों को सामान देती है ना कि सिर्फ भारत और पाकिस्तान को देती थी। खैर क्रिएटिव फ्रीडम है
इंस्टाग्राम और यूट्यूब पर हर कोई फिल्म देखकर परम ज्ञान को उपलब्ध हो गया है, और RAW, IB का सारा सीक्रेट उसे पता चल गया है और 2007 का वित्त मंत्री ही अल कायदा और ISI ही चला रहा था।  

देसी जेम्स बॉन्ड को यह सब पता था मगर, फिल्म में डायलॉग लिखा गया है कि 2007 में वो कह रहा था कि सभी अधिकारी आतंकियों से मिले हुए हैं, और एक दिन आयेगा जब ऐसी सरकार आएगी जो देश का सोचेगी, और सब ठीक कर देगी।

और फिल्म में ये दिखाना काफी खतरनाक है, इसमें ना तो पूरा सच दिखाया है ना पूरी काल्पनिक है। लेखन ने अपनी मर्जी से एक सच्ची घटना के साथ अपनी कल्पना से राजनैतिक द्वेष में सीन लिखे हैं, और भारत जैसे इतने बड़े लोकतांत्रिक देश के वित्तमंत्री को एक साधारण से पाकिस्तानी हवाला दलाल को दुबई के अधिकारियों के साथ मिलके नोट छापने वाले सांचे को दिखाना काफी निंदनीय है, पहले भी फिल्म बनती थी, नेता और मंत्री भ्रष्ट दिखाए जाते थे, आतंकियों से मिले हुए दिखाए जाते थे, पर उनके नाम, चेहरे, पार्टी, राज्य, कौन सा साल था, इत्यादि बिल्कुल काल्पनिक रखते थे, कोई मिलती जुलती घटना भी नहीं जोड़ते थे, पर यहां पूरी फिल्म में सच में कल्पना जोड़कर दिखाया गया है, जिसे सीधे राजनैतिक ही माना जाएगा। और इससे हमारे देश का अपमान ही होगा दुनिया में, कि देश का इतना बड़ा मंत्री खुद आतंकवादी को होटल में बुलाकर मदद करता है, दुनिया में भारत का राजनयिक सम्मान बहुत रहा है 2014 से नहीं शुरू से ही। बाकी जिनको लगता है कि देश को असली आजादी 2014 के बाद ही मिली है उनको मैं दंडवत प्रणाम करता हूं, और निवेदन करता ही एक बार इंटरनेट पर जाकर देखिए पूरी दुनिया में भारत और भारतीयों से नफरत पिछले 5-6 कितनी बढ़ी है।



अभी की सरकार ने जानबुझ कर इसे झटके में सेंसर बोर्ड से पास करवा दिया, इतना विवादित होने के बाद भी के एक कट भी नहीं करवाया एकदम पास करदिया, वरना हमने देखा है फिल्म में हीरोइन के नारंगी रंग की बिकिनी पहनने पर फिल्म को बंद करवाने की नौबत आ गई थी , फिल्म सेंसर बोर्ड को भी ऑरेंज और सैफरन रंग में फर्क समझ आना बंद हो गया था, किसी फिल्म को सिर्फ इसलिए रोक देते हैं क्योंकि उसमें एक डायलॉग है "मन की बात मत कर, काम की बात कर" फिल्म बोर्ड वालों के कान खड़े हो गए "मन की बात" सुनते ही। ऐसे सैकड़ों मामले हैं जहां फिल्म को जरा सी भी fact या टेक्निकल की गलती होने पर रोक दिया जाता है। मगर इस फिल्म को एकदम ग्रीन सिंगल दिया गया।

फिल्म में यही वो हिस्से हैं जहां भरपूर बेइमानी की गई है।


अब बात करते है देसी जेम्स बॉन्ड की, जैसा कि वो कहते हैं कि एक दिन जरूर ऐसी सरकार आएगी जो देश का सोचेगी।
फिर 2014 में सच्चे देशभक्त और राष्ट्रवादी की सरकार बनी और बताया गया कि 1192 में पृथ्वीराज चौहान के बाद अब 800 साल बाद कोई असली हिन्दू दिल्ली की कुर्सी पर बैठा है, (लेकिन अटल बिहारी वाजपेई जी कौन थे फिर, खैर कोई नहीं उनकी मर्जी, कौन असली हिन्दू कौन नकली सब वही तय करते हैं) 

और देसी जेम्स बॉन्ड जो 2005 में रिटायर्ड हो चुके थे, नई सरकार बनते ही वापस बुलाकर देश की सुरक्षा के लिए सबसे बड़ी कुर्सी पर बिठा देते हैं, लेकिन शायद वो भूल गए कि जिस कंपनी पर पाकिस्तानी isi को भारत के नोटो के सांचे देने का आरोप लगा रहे थे उसका कॉन्ट्रैक्ट रद्द करनवाना भूल गए और डेढ़ साल से भी अधिक दिनों तक वही कम्पनी कर रही थी, जबतक कि उनका कॉन्टैक्ट चलता था और नया टेंडर नहीं निकला , खैर कोई नहीं कभी कभी याददाश्त कमजोर हो सकती है। फिर जेम्स बॉन्ड तब से लेकर आजतक कुर्सी पर बैठे हैं, पठानकोट, पुलवाला, उरी, पहलगाम, लाल क़िला, मणिपुर जलता रह ढाई साल तक, अब लद्दाख की हालत नाज़ुक है, छोटे मोटे मिलकर 1000 से ऊपर दंगे हो गए देश में, इतने दंगे हमने कभी भी देखे थे, हर दुर्गा पूजा, रामनवमी, मुहर्रम, इत्यादि अवसर पर दंगा होना अब रूटीन बन गया है, 

जेम्स बॉन्ड iit IIM aur बाकी बड़े कॉलेज में जाते है और देशभक्ति पर ज्ञान देते हैं और बच्चों से कहते है कि आप लोग पैसों के लिए देश क्यों छोड़ देते हो, वहां आपको भले ही करोड़ों रुपए का पैकेज मिले मगर यही रहो कम पैसे कमाओ मगर देश सेवा को, आप लोग विदेश में जाते हो और वहा की इतनी बड़ी बड़ी कंपनी में मैनेजर और ceo बन जाते हो, अच्छी बात है मगर कुछ बनने के बाद वापस आ जाओ।

नमन है जेम्स बॉन्ड को क्योंकि उनका खुद का बेटा भारत का नागरिक नहीं है, विदेश में बहुत बड़ा businessman है, और 2017 में उसकी किसी एक कंपनी के सार्वजनिक जानकारी में ये पता चला कि वो किसी पाकिस्तानी बिजनेस पार्टनर के साथ काम कर रहा है। 

और नमन है फिल्म को बनाने वाले भारत मां के वीर सुपूत को, छप्पर फाड़ पैसा कमाए देश के शहीद सैनिको के नाम पर, और साथ में सरकार से भी भरपूर फायद कमाते रहे, गांधी नेहरू और उसके पूरे वंश को ऐसे ही गाली देते रहे फिल्में बनाकर गद्दार साबित करते रहे।।


आप भी जल्दी से ये फिल्म देख लीजिए वरना आप गद्दार देशद्रोही घोषित कर दिए जायेंगे

जय हिंद।।











